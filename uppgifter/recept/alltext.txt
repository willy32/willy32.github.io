Mina Recept
Plättar
Tomatsoppa
Lätt lantbröd

----------------------

Recept för pannkakor och plättar

Ingredienser (4 portioner)
2 ägg
6 dl mjölk
2 1/2 dl vetemjöl
1/2 - 3/4 tsk salt
1 msk smör

Instruktioner

Vispa äggen i en skål tillsammans med hälften av mjölken. Tillsätt mjölet och vispa till en klimpfri smet. Vispa ner resten av mjölken och saltet. Smält matfettet och blanda ner det i smeten.

Hetta upp en pannkaks- eller plättlagg på medelvärme. Lägg i lite matfett till första stekningen. Häll ett tunt lager smet i laggen. När ytan stelnat och undersidan fått en fin färg är det dags att vända pannkakan eller plättarna. Stek någon minut på andra sidan.

Lägg upp pannkakorna på en tallrik, gärna med remsor av smörgåspapper emellan så går de lätt att sära. Plättarna kan läggas i högar.
Tillbaka

----------------------------------------

Recept för Tomatsoppa

Ingredienser (4 portioner)

1 stor gul lök
smör till stekning
4 färska tomater
1 förp krossade tomater (à ca 390 g)
2 msk tomatpuré
1 grönsaksbuljongtärning
5 dl vatten
salt och peppar
1 dl mellan- eller vispgrädde
Basilikacrème
2 1/2 dl crème fraiche
1 kruka färsk basilika

Instruktioner

Skala och hacka löken. Fräs den i lite matfett.

Skär de färska tomaterna i små tärningar. Blanda lök, krossade tomater, färska tomater, tomatpuré, grönsaksbuljongtärningen och vatten i en rejäl kastrull. Låt koka ca 10 minuter. Smaka av med salt och peppar.

Mixa allt med stavmixer eller i en matberedare. Späd med grädde för att få soppan krämig.

Basilikacrème: Finhacka rejält med färska basilikablad och blanda med crème fraiche. Klicka i soppan strax före servering eller servera bredvid.

----------------------------------------------

Lätt lantbröd

Ingredienser

1 stor gul lök
25 g jäst
1 1/2 - 2 tsk salt
11 dl vetemjöl, gärna specialvetemjöl

Instruktioner

Värm vattnet till ca 37°C, rör ut jästen och salt i vattnet. Blanda i mjöl. Arbeta ihop en smidig, lite kladdig deg. Låt jäsa under handduk i ca 45 min.

Forma till en limpa (för 1 bröd) och lägg på en smord bakplåt. Låt jäsa under handduk i ca 30 minuter.

Sätt ugnen på 200°C.

Grädda limpan i ca 35 minuter, plus eventuellt 5 minuter på max värme, för att få en knaprig skorpa.

Låt svalna på galler och skär upp i grova skivor.


