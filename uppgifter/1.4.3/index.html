<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Var är mina pennor?</title>
</head>
<body>
    <h1>Var fan är mina pennor?</h1>
    <p>
        Tidigt en kall och blåsig höst morgon i september. Träden gungar från sida, till sida. Löven har ändrat färg från gröna till orange rödbruna och faller långsamt ner mot den våta marken. Längs en mörk våt väg går en kort, lagom rund, <b>glad gubbe</b> med medellångt hår och lite skägg. Han går visslandes och sparkar på små stenar som finns längs vägen och tänker, idag är det en bra dag! Ja, jag skulle säga att gubben inte har några dåliga dagar. <b>Han är alltid glad.</b>
    </p>
    <p>
        I slutet på den mörka våta vägen finns en grön orange skola. Det är dit den <b>glada gubben</b> går. Han jobbar där som lärare. Väl framme vid skolan, ser han på handtaget till dörren. Han konstaterar att dörrhandtaget är fullt med bakterier och viruspartiklar. Detta gör dock inget, för <b>gubben är glad</b> och vig. Han öppnar dörren med foten och går in till skolan. Han hälsar på eleverna och frågar hur de mår. Eleverna och den <b>glada gubben</b> har en kort pratstund där de diskuterar om allt mellan himmel och jord.
    </p>
    <p>
        Nu börjar lektionen. Den <b>glada gubben</b> skall skriva något på tavlan. <u>Något är fel</u>. Den <b>glada gubben</b> är förvirrad. Han går runt i klassen, fram och tillbaka, fram och tillbaka. Det ser ut som att det kokar i den <b>glada gubbens</b> huvud. Det ryker från hålen i ansiktet. Hjärnan är ju till största del gjord av vatten. Kanske är det vattenånga som pyser ut ur hålen? Detta har hänt förr tänker den nu <b>ilskna gubben</b>. Pennorna är försvunna. Någon har stulit pennorna. Den tidigare <b>glada gubben</b> har hämtat nya pennor flera gånger och de försvinner alltid efter vissa lektioner. Den nu <b>ilskna gubben</b> tar några djupa andetag för att lugna ner sig. Efter en kort stund som känns som en oändlighet, uttrycker sig den nu <b>ilskna gubben: <i>VAR <s>FAN</s> ÄR MINA PENNOR!?</i></b> Kanske det ändå finns dåliga dagar för gubben också. Han är ju trots allt bara en <b>vanlig gubbe</b>.
    </p>
</body>
</html>